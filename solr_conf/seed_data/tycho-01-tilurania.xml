<?xml version="1.0" encoding="UTF-8"?>
<add>
  <doc>
    <field name="type_ssi">trunk</field>
    <field name="cat_ssi">work</field>
    <field name="work_title_tesim"/>
    <field name="id">tycho-01-tilurania</field>
    <field name="volume_id_ssi">tycho-01-tilurania</field>
    <field name="url_ssi">http://adl2.kb.dk/catalog/tycho-01-tilurania#</field>
    <field name="page_ssi">1</field>
    <field name="page_id_ssi">s1</field>
    <field name="volume_title_tesim"/>
    <field name="author_name">Tycho Brahe</field>
    <field name="author_id_ssi">Tycho%20Brahe</field>
    <field name="copyright_ssi"/>
    <field name="editor_ssi"/>
    <field name="editor_id_ssi"/>
    <field name="publisher_ssi"/>
    <field name="published_date_ssi"/>
    <field name="published_place_ssi"/>
    <field name="position_isi">0</field>
  </doc>
  <doc>
    <field name="type_ssi">leaf</field>
    <field name="id">tycho-01-tilurania#idm139940353270704</field>
    <field name="volume_id_ssi">tycho-01-tilurania</field>
    <field name="url_ssi">http://adl2.kb.dk/catalog/tycho-01-tilurania#idm139940353270704</field>
    <field name="page_ssi">2</field>
    <field name="page_id_ssi">s2</field>
    <field name="volume_title_tesim"/>
    <field name="head_tesim">Til Urania, elegi af forfatteren</field>
    <field name="author_name">Tycho Brahe</field>
    <field name="author_id_ssi">Tycho%20Brahe</field>
    <field name="copyright_ssi"/>
    <field name="editor_ssi"/>
    <field name="editor_id_ssi"/>
    <field name="publisher_ssi"/>
    <field name="published_date_ssi"/>
    <field name="published_place_ssi"/>
    <field name="position_isi">77</field>
    <field name="genre_ssi">poetry</field>
    <field name="text_tesim">Der er et sted ved Rønneåens raske vande, </field>
    <field name="text_tesim">den der betragter det, må tro at muserne har hjemme der: </field>
    <field name="text_tesim">der findes ikke mere frugtbart eller dejligt sted </field>
    <field name="text_tesim">i hele Skåne, her hvor landet ser mod nordens himmel. </field>
    <field name="text_tesim">Skåne har store rigdomme, har ofte vist sin kampgejst </field>
    <field name="text_tesim">og er det danske riges største pryd. </field>
    <field name="text_tesim">Skovene slynger sig til alle sider rundt om stedet </field>
    <field name="text_tesim">og slutter blide enge i sin åbne favn. </field>
    <field name="text_tesim">Midt i det hele ses et hus som fjerne tider </field>
    <field name="text_tesim">har skænket navnet Herrevad. </field>
    <field name="text_tesim">og Helvede kunne lukkes mod betaling. </field>
    <field name="text_tesim">Men her i disse sidste år, hvor Danmark, efter gudernes bestemmelse, </field>
    <field name="text_tesim">har afslået at trælle under pavens åg, </field>
    <field name="text_tesim">har også denne flok, der tjente fromheden så indbringende, </field>
    <field name="text_tesim">prompte fået orde til at fjerne sig fra stedet. </field>
    <field name="text_tesim">Nu bebos det af Sten af Billernes ældgamle stamme, </field>
    <field name="text_tesim">I gamle dage boede her en bande kutteklædte luskebukse, </field>
    <field name="text_tesim">der lod som om de udførte en hellig gerning. </field>
    <field name="text_tesim">Det var mens romerpræsten endnu solgte sine hellige handlinger til folket, </field>
    <field name="text_tesim">sin slægts stolthed. </field>
    <field name="text_tesim">Sten er en pryd for sit land, en anstændighedens vogter, </field>
    <field name="text_tesim">over for ham må det rå barbari give op og flygte, </field>
    <field name="text_tesim">som det bevidnes af hans glas, der eftergør de venetianske arbejder </field>
    <field name="text_tesim">og glimter så klart i alle krystallets farver </field>
    <field name="text_tesim">- og af den fornemme papirfremstillingskunst som aldrig før har været dyrket her, </field>
    <field name="text_tesim">men nu bliver dyrket under dine vinger, Sten. </field>
    <field name="text_tesim">Her i dette hus har jeg i lang tid opholdt mig </field>
    <field name="text_tesim">hos Sten, som er min onkel, </field>
    <field name="text_tesim">og det var her jeg en dag var ude i den skyggefulde skov </field>
    <field name="text_tesim">og vandrede alene langs det rislende vand. </field>
    <field name="text_tesim">Solen var netop ved at sænke sig i bølgerne mod vest </field>
    <field name="text_tesim">og månen havde givet sine natteheste tømmen. </field>
    <field name="text_tesim">Da kom en gudinde (hvilken kunne jeg ikke vide) dalende ned fra den klare himmel, </field>
    <field name="text_tesim">og stod der foran mine øjne. </field>
    <field name="text_tesim">Jeg blev forfærdet, håret rejste sig på hovedet af rædsel, </field>
    <field name="text_tesim">indtil hun selv bortjog den skræk hun havde jaget i mig: </field>
    <field name="text_tesim">»Frygt ikke,« sagde hun, »flygt ikke for mit ansigt, </field>
    <field name="text_tesim">du unge mand som endelig ikke skal skræmmes væk fra mine studier. </field>
    <field name="text_tesim">Jeg er den gudinde (hvis du ikke skulle vide det) som oppe på Olympen </field>
    <field name="text_tesim">kaldes Urania efter himlen, som er det jeg tager mig af. </field>
    <field name="text_tesim">Blandt de apollinske muser, de charmerende gudinder, </field>
    <field name="text_tesim">er ingen den mægtige Jupiter mere kær end mig. </field>
    <field name="text_tesim">For ganske som den høje æther med sine uhyre baner </field>
    <field name="text_tesim">langt overgår den lille runde jords få tønder land, </field>
    <field name="text_tesim">således hæver jeg mit hoved over mine søstres </field>
    <field name="text_tesim">- Calliope må tilgive mine ord. </field>
    <field name="text_tesim">For de besynger menneskenes tomme gerninger, </field>
    <field name="text_tesim">synger om magt og nydelser og grumme krige, </field>
    <field name="text_tesim">og hvad der ellers går for sig på den ynkelige jord </field>
    <field name="text_tesim">- altsammen ting der svinder bort kun kort tid efter. </field>
    <field name="text_tesim">Jeg derimod forsager det forgængelige blandt mennesker på jorden, </field>
    <field name="text_tesim">min hu står til at stige op til himlens boliger: </field>
    <field name="text_tesim">Jeg løfter hovedet højt over skyerne til himlen </field>
    <field name="text_tesim">og nyder dér med Jupiter den himmelske ambrosia. </field>
    <field name="text_tesim">Dér forsker jeg i universets syv uendelige kredse </field>
    <field name="text_tesim">og stjernerne i deres vante, uafbrudte baner. </field>
    <field name="text_tesim">De stjerner der vidner om om den kunstfærdighed </field>
    <field name="text_tesim">hvormed guddomsmagten har lagt dette strålende tag på den vældige himmel. </field>
    <field name="text_tesim">De stjerner der ved besked om hvad skæbnen vil bringe, </field>
    <field name="text_tesim">snart om godt, snart om ondt. </field>
    <field name="text_tesim">De stjerner der også over jer udøver deres magt </field>
    <field name="text_tesim">og ad tyste veje både tillader og hindrer mangt og meget. </field>
    <field name="text_tesim">- Og dog: en sjæl der har fornuftens fulde brug, kan de nu ikke tvinge, </field>
    <field name="text_tesim">den har sin frie vilje og kan gøre hvad den vil. </field>
    <field name="text_tesim">Men eftersom kun ganske få går ad fornuftens sti, </field>
    <field name="text_tesim">er det kun ganske få forundt at ændre deres skæbne. </field>
    <field name="text_tesim">Men sådan kan jeg altså forudsige mennesker de ulykker der venter dem, </field>
    <field name="text_tesim">så de er forberedte og kan afbøde skaden. </field>
    <field name="text_tesim">Den slags holder jeg af, og det er det jeg først og fremmest tager mig af, </field>
    <field name="text_tesim">det der består til evig tid og aldrig vil forgå. </field>
    <field name="text_tesim">Nu er du vist ikke mer i tvivl om hvem jeg er, om hvilke opgaver jeg har, </field>
    <field name="text_tesim">og hvilken fornem position jeg indtager blandt de øvrige gudinder. </field>
    <field name="text_tesim">På et punkt, og det tilstår jeg, men kun på et, står jeg tilbage for de andre, </field>
    <field name="text_tesim">men det er menneskenes skyld og ikke min: </field>
    <field name="text_tesim">Der er så få på jorden der har meldt sig under mine faner, </field>
    <field name="text_tesim">det kan man heller ikke gøre uden aktiv indsats. </field>
    <field name="text_tesim">De andre følges af store skarer, der lader sig lokke med af udsigt til gevinst, </field>
    <field name="text_tesim">for det er let at finde vej til deres hær. </field>
    <field name="text_tesim">De dødelige mennesker bekymrer sig om dødelige ting, </field>
    <field name="text_tesim">de hjerter de bærer rundt i jordens støv, er blinde. </field>
    <field name="text_tesim">Men jeg husker nu en mere ædel periode langt tilbage </field>
    <field name="text_tesim">hvor jeg blev dyrket og mødte respekt på jorden. </field>
    <field name="text_tesim">Jeg husker en tid hvor jeg havde min gang i kongers højloftede sale, </field>
    <field name="text_tesim">blandt vidtberømte skatte. </field>
    <field name="text_tesim">Dengang var det endda kun konger eller efterkommere af konger </field>
    <field name="text_tesim">(hvilken ære!) der havde retten til at røre mine helligdomme. </field>
    <field name="text_tesim">Du selv afviste heller ikke før i tiden bringe mig din hyldest, </field>
    <field name="text_tesim">du ofrede ofte på mine altre. </field>
    <field name="text_tesim">Så ofte har jeg set dig granske himmellegemer i stjernenatten. </field>
    <field name="text_tesim">»Han der skal være din!« sagde Apollo. </field>
    <field name="text_tesim">Det sagde han, og både han og jeg fattede snart et mægtigt håb </field>
    <field name="text_tesim">om at du skulle blive den der ville ofre på mit alter uafbrudt. </field>
    <field name="text_tesim">At du skulle blive den der dyrkede min helligdom under de ubevægelige bjørne, </field>
    <field name="text_tesim">og gav dit fædreland de kendte stjernetegn tilbage. </field>
    <field name="text_tesim">Det troede vi indtil du så forfaldt til Vulkans hemmelige kunst </field>
    <field name="text_tesim">og gav dig til at fremstille det ene og det andet ved den hellige esse. </field>
    <field name="text_tesim">Straks begyndte interessen for min helligdom at svinde, </field>
    <field name="text_tesim">og snart var Uranias agtelse præcis som før: den var der ikke! </field>
    <field name="text_tesim">Det kunne jeg på den anden side bære: også jorden </field>
    <field name="text_tesim">har nemlig sine stjerner - og de strider ikke imod mine. </field>
    <field name="text_tesim">Jorden har også sine sole, den har sine måner, </field>
    <field name="text_tesim">og også alle andre stjerner bær den i sig. </field>
    <field name="text_tesim">For alt hvad der er oppe, findes også nede, </field>
    <field name="text_tesim">og begge sfærer har det samme ansigt. </field>
    <field name="text_tesim">Men jordens stjerner kan man tage i hånden og betragte </field>
    <field name="text_tesim">skønt deres kraft først ses gennem ildgudens kunst. </field>
    <field name="text_tesim">Mine, der funkler på den klare himmel, kan ses med øjnene, </field>
    <field name="text_tesim">men deres kraft skal opfattes med tanken, ikke øjet. </field>
    <field name="text_tesim">Og derfor misunder jeg ikke Vestas piger deres helligdomme, </field>
    <field name="text_tesim">for deres ligger mine ganske nær. </field>
    <field name="text_tesim">Men at du nu lader det hele ligge, driver tiden væk, </field>
    <field name="text_tesim">og hverken sætter mine eller jordens stjerner højt </field>
    <field name="text_tesim">det kan jeg ikke lide, og det er grunden til at jeg har ladt de høje guder bag mig </field>
    <field name="text_tesim">og kommer her for at befæste din kærlighed til mig. </field>
    <field name="text_tesim">Usselt er hvad det er, at spilde sine bedste år med hænderne i skødet, </field>
    <field name="text_tesim">usselt er det at opgive en glorværdig indsats halvvejs. </field>
    <field name="text_tesim">Nå, hvad venter du så på? Tag fat, dyrk mine helligdomme! </field>
    <field name="text_tesim">Nu tror jeg du har brugt tilstrækkelig med tid på Vulkan. </field>
    <field name="text_tesim">Tag fat! - Og hvis du spørger mig hvad du skal tage fat på, </field>
    <field name="text_tesim">så skal du få et emne du vise dine evner på: </field>
    <field name="text_tesim">Se her: en helt ny stjerne viser sig på himlen i det høje </field>
    <field name="text_tesim">nær nordpolen, der hvor Cassiopeia sidder - </field>
    <field name="text_tesim">en som ingen nogen sinde, uanset hvor langt tilbage, </field>
    <field name="text_tesim">har set blandt stjernerne på deres faste pladser. </field>
    <field name="text_tesim">Udmål dens position på den umådelige himmel, </field>
    <field name="text_tesim">se hvor langt den står fra jer, </field>
    <field name="text_tesim">og gør det klart for alle andre at den ikke er en frygtelig komet, </field>
    <field name="text_tesim">men hører til blandt stjernerne. </field>
    <field name="text_tesim">For eftersom de gamle stjerner intet indtryk gør på menneskene, </field>
    <field name="text_tesim">skal denne nye indskærpe dem noget de gamle ikke har indskærpet dem. </field>
    <field name="text_tesim">Oven i købet har vi nu det år hvor himlens kredse igen står hvor de stod </field>
    <field name="text_tesim">da Gud blev født som menneske af den kyske jomfru. </field>
    <field name="text_tesim">For det år vil jeg have at du optegner tidens gang på himlen </field>
    <field name="text_tesim">og knytter de vandrende tegn til de enkelte dage. </field>
    <field name="text_tesim">Optegn stjernernes positioner, solens og månens baner </field>
    <field name="text_tesim">og hvilke tegn der synker under jorden, hvilke der står op. </field>
    <field name="text_tesim">Heraf skal du lære hvad himlen forårsager i den omskiftelige luft </field>
    <field name="text_tesim">nu glødende hede, nu arktisk frost. </field>
    <field name="text_tesim">Hvornår den klare dag vil funkle i munter klædedragt, </field>
    <field name="text_tesim">og hvornår regn vil styrte ned fra skyerne. </field>
    <field name="text_tesim">Det har så mange før forsøgt med flid og omhu, men forgæves </field>
    <field name="text_tesim">fordi de ikke havde min hjælp til det. </field>
    <field name="text_tesim">Men du der er begyndt med bedre støtte fra de høje guder, </field>
    <field name="text_tesim">se til at du får ført det hverv jeg har betroet dig, til ende. </field>
    <field name="text_tesim">Og når du først har udført det, så vil jeg lede dig til noget meget større, </field>
    <field name="text_tesim">så skal du lære noget ingen andre før har fået indblik i. </field>
    <field name="text_tesim">Nu skal du bare villigt påtage dig det søde slid </field>
    <field name="text_tesim">for Uranias sag og stige opad lige op til himlens huse. </field>
    <field name="text_tesim">Det vil (hvis man kan stole på gudinden der forvalter skæbnen) </field>
    <field name="text_tesim">sikre dit navn til evig tid.« </field>
    <field name="text_tesim">Det var de ord himlens gudinde, stjernernes bestyrer, </field>
    <field name="text_tesim">fremførte på menneskenes sprog, </field>
    <field name="text_tesim">hvorpå hun straks forsvandt for mine øjne og vente tilbage til Olympen. </field>
    <field name="text_tesim">Jeg følte at en guddom havde taget bolig i mit sind. </field>
    <field name="text_tesim">Og en befaling fra de høje guder kunne man ikke trodse, </field>
    <field name="text_tesim">så her modtager I nu det værk gudinden bad mig udarbejde. </field>
    <field name="text_tesim">Modtag det, I, den ædle skare der forvalter den himmelske gudindes helligdomme, </field>
    <field name="text_tesim">de helligdomme som er utilgængelige for gemene folk. </field>
    <field name="text_tesim">Hvis I kan lide det her, så ubetydeligt det måtte være, </field>
    <field name="text_tesim">vil I måske snart modtage noget meget bedre. </field>
    <field name="text_tesim">Snart vil I modtage noget bedre, ja, for hverken de udueliges latter </field>
    <field name="text_tesim">eller strabadserne kan skræmme mig væk fra din videnskab, høje Olymp. </field>
    <field name="text_tesim">Andre kan lide - og lad dem det - at prale af triumfer, </field>
    <field name="text_tesim">og tale højt med store ord i højstemt tonefald. </field>
    <field name="text_tesim">Eller at remse deres aner op tilbage til en fjern oprindelse, </field>
    <field name="text_tesim">og regne deres forfædres bedrifter til deres egen ære. </field>
    <field name="text_tesim">Lad andre holde af at nyde nåde hos konger og hos fyrster, </field>
    <field name="text_tesim">og af de rigdomme der graves op af jorden. </field>
    <field name="text_tesim">De plages af tom ambition og afsindigt begær efter vinding, </field>
    <field name="text_tesim">og efter at tage store embeder som åg på deres skuldre. </field>
    <field name="text_tesim">Lad bare mange andre holde af den vilde Bacchus' bægre </field>
    <field name="text_tesim">den ene »våde« dag efter den anden. </field>
    <field name="text_tesim">Lad mange andre lade sig bedåre af den milde Venus med de søde øjne, </field>
    <field name="text_tesim">og blive pint af flygtig kærlighed til kærlighedens vanvid. </field>
    <field name="text_tesim">Andre igen kan finde morskab i terninger og kortspil </field>
    <field name="text_tesim">og holde af at spilde både tid og penge på hasard. </field>
    <field name="text_tesim">Slet ikke få kan have lyst til jagt og til at lade rappe hunde </field>
    <field name="text_tesim">indfange den flygtende hare. </field>
    <field name="text_tesim">Og der kan også være dem der holder det for højfornemt at dyrke ridning </field>
    <field name="text_tesim">og tvinge vilde heste til at gå i rundkreds. </field>
    <field name="text_tesim">Andet kan more andre, hvis der er mer tilbage, </field>
    <field name="text_tesim">som fribårne mænd per tradition bør gøre. </field>
    <field name="text_tesim">Med den slags interesser kan man åbenbart fremvise adelsdyder. </field>
    <field name="text_tesim">Ja, adelsskabet kræver ædel gerning. </field>
    <field name="text_tesim">Jeg misunder dem ikke - nej, jeg ynkes over den slags interesser </field>
    <field name="text_tesim">hos netop dem der burde vise særlig værdighed. </field>
    <field name="text_tesim">De har dog (må jeg tilstå) nogen nytte: </field>
    <field name="text_tesim">de gavner kroppen - hvis man dyrker dem med måde. </field>
    <field name="text_tesim">Det kan jeg også selv hvis jeg får tid, og det kan alle og enhver, </field>
    <field name="text_tesim">den slags er ingen kunst i mine øjne. </field>
    <field name="text_tesim">Og ganske vist bærer jeg jo selv, som et barn af Brahernes slægt, </field>
    <field name="text_tesim">et fornemt adelsnavn, </field>
    <field name="text_tesim">ganske vist har jeg gennem min mor i Billernes ældgamle æt </field>
    <field name="text_tesim">en slægt der gør mig til en stormand, </field>
    <field name="text_tesim">men alt det rør mig ikke! For det jeg ikke selv har skabt, </field>
    <field name="text_tesim">min slægt og mine aner, vil jeg ikke kalde mit. </field>
    <field name="text_tesim">Nej, mit sind brænder efter større gerninger, </field>
    <field name="text_tesim">hvor målet med mit slid er højere. </field>
    <field name="text_tesim">I ophøjede emner er der værdighed og større hæder, </field>
    <field name="text_tesim">det lave griber oftest svage ånder. </field>
    <field name="text_tesim">Mig glæder det at stige med min ånd til tordengudens bolig, </field>
    <field name="text_tesim">og observere stjernehimlens høje tegn. </field>
    <field name="text_tesim">Mig glæder det at se på himlens lysende mangfoldighed, </field>
    <field name="text_tesim">Guds underfulde skaberværk. </field>
    <field name="text_tesim">Dette er en opgave for mennesket - dette er den guddommelige lyst </field>
    <field name="text_tesim">der gør os lig med guderne. </field>
    <field name="text_tesim">For, den der holder af at lade sjælen flyve mellem himlens tinder </field>
    <field name="text_tesim">og med sit intellekt at nærme sig til stjernerne, </field>
    <field name="text_tesim">hans stræben ligner ikke menneskers, men guders, </field>
    <field name="text_tesim">han ejer noget der kan hæve hans sind fra jorden. </field>
    <field name="text_tesim">Han higer efter forlods at lære den himmel der er lovet os, at kende, </field>
    <field name="text_tesim">for ikke at komme til sit nye hjem uforberedt. </field>
    <field name="text_tesim">Er han på jorden, fryder han sig ved Olympen </field>
    <field name="text_tesim">fordi han bærer livets byrde på sin skrøbelige krop. </field>
    <field name="text_tesim">Er han i himlen, fryder han sig ved Olympen </field>
    <field name="text_tesim">fordi han der har del i evigheden. </field>
    <field name="text_tesim">Så han er lykkelig såvel på jorden som i himlen, </field>
    <field name="text_tesim">det menneske som helst vil sætte himlen højere end jorden. </field>
    <field name="text_tesim">Men den der som et bæst foragter himlen, </field>
    <field name="text_tesim">han lever nok, men kender ikke selv sit liv. </field>
    <field name="text_tesim">For han forstår sig kun på alt det jordiske, det dødelige, </field>
    <field name="text_tesim">han ser kun hvad den blinde muldvarp ser. </field>
    <field name="text_tesim">Men det er få, ak, alt for få, den milde gud Apollo </field>
    <field name="text_tesim">har skænket denne gave at beskue hvad Olympen indeholder. </field>
    <field name="text_tesim">For de må vende ryggen til de dødeliges gøremål </field>
    <field name="text_tesim">og løfte deres hoved mod det høje, op til guderne. </field>
    <field name="text_tesim">De lader sig ikke lure af den søde Venus og den tåbelige Bacchus' bægre, </field>
    <field name="text_tesim">af rigdom eller flygtig ære. </field>
    <field name="text_tesim">Nej, de stræber efter noget større, noget mere fornemt, </field>
    <field name="text_tesim">de mennesker der også har tanke for himlens guder: </field>
    <field name="text_tesim">med ophøjet sind at bestige ophøjede stjerner </field>
    <field name="text_tesim">og underlægge himlen deres intellekt. </field>
  </doc>
</add>
